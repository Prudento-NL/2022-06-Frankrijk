---
layout: post
title: Dag 8 - Code rood
date: 2022-06-17
---
De afgelopen nacht was warm. De buitentemperatuur was om 03.00 uur nog 23°C. Het knalapparaat stond ook weer aan.  

De voorspelling voor vandaag is 39°C. We gaan naar La Rochelle. Doel is de Declatlon. Even rondneuzen en kleine handdoekjes kopen.

De rit gaat zoals we verwachten door de landerijen met tarwe en zonnebloemen. Sommige zonnebloemen staan al in bloei. Bij La Rochelle is het te warm om uit te stappen. We hebben wel even bij het strand gekeken, maar er liggen overal keien en het water is een rare bruine kleur.

De terugweg zijn we via Luçon gereden om bij E.Leclerc nog wat boodschappen te halen.

Het is code rood in een groot deel van Frankrijk door de hoge temperaturen. De kinderen mogen niet naar school.
