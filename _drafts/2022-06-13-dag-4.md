---
layout: post
title: Dag 4 - Naar de tweede camping
date: 2022-06-13
---
Om 07.15 uur uit bed gegaan om de spullen in te pakken en te vertrekken naar de volgende camping. De camping wordt Le Colombier.  

Om 09.10 verlaten we de camping. We blijven weg van de snelweg en de tolwegen. We komen langs smalle weggetjes maar ook op doorgaande regionale wegen. We passeren vlas, graan, mais en druivenvelden. Het is duidelijk een landbouwgebied.  

Bij Le Mans zien we dat de stad op 12 juni afgesloten was i.v. m. de 24 uur van Le Mans. We zien nog wel wat sporen in de vorm van tentenkampen en tijdelijke campings.   

Onderweg weinig bijzonderheden. We doen geen boodschappen omdat de camping een winkel en broodjesservice heeft.

Na bijna 7 uur rijden, inclusief de stops, komen we na 421 kilometer aan bij Le Colombier.  

Na een vriendelijke ontvangst bij de receptie zijn we een plekje gaan zoeken. Het is plaats 121 geworden.

Nadat de tent opgezet en ingericht is, zijn we een biertje en rosé gaan drinken in de bar.  

Tijdens een lichte maaltijd genieten we in de avondzon. Om 20.30 is het nog ruim 24°C.
