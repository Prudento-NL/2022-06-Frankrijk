---
layout: post
title: Dag 6 - Golf van Biskaje
date: 2022-06-15
---
Afgelopen nacht is het ruim boven de 17°C gebleven. Prima temperatuur voor het slapen in de tent.

11.00 uur 28°C.
We gaan naar de [Golf van Biskaje](https://nl.wikipedia.org/wiki/Golf_van_Biskaje). We prikken een plaats op de kaart: [Jard-sur-Mer](https://nl.wikipedia.org/wiki/Jard-sur-Mer). Onderweg komen we [menhirs](https://fr.wikipedia.org/wiki/Menhirs_du_Plessis) tegen bij [Le Bernard](https://fr.wikipedia.org/wiki/Le_Bernard) en even verderop staan (hunebedden](https://fr.wikipedia.org/wiki/Dolmens_de_Savatole) en nog één [hunebed](https://fr.wikipedia.org/wiki/Dolmen_de_la_Fr%C3%A9bouch%C3%A8re) langs een ander weggetje. In de buurt is ook een [fontein met een menhir](https://fr.wikipedia.org/wiki/Menhir_de_la_Fontaine_Saint-Gr%C3%A9) te bezichtigen. De menhir was jaren geleden al omgevallen en de fontein is een vies groen poeltje geworden.

Onderweg zien we vooral tarwe, mais, zonnebloemen, een voor ons onbekend gewas en hier en daar een ooievaar.

Bij [Jard-sur-Mer](https://nl.wikipedia.org/wiki/Jard-sur-Mer) is een haven. De boten liggen op het droge omdat het eb is. Het is 31°C maar het voelt veel koeler door de harde wind. 

We rijden een stukje langs de kust richting [La Tranche-sur-Mer](https://nl.wikipedia.org/wiki/La_Tranche-sur-Mer). De dorpjes waar we langs komen lijken op Spaanse badplaatjes. We stoppen bij enkele stranden die erg vuil zijn. Het derde strand is schoon, maar door de harde wind is het niet aantrekkelijk om te gaan zwemmen.  

We gaan terug naar de camping via [Grues](https://nl.wikipedia.org/wiki/Grues) en E.Leclerc in [Luçon](https://nl.wikipedia.org/wiki/Lu%C3%A7on) voor de boodschappen. Ondertussen is het 36°C.  

Op de camping nog wat drinken bij de bar en vooral in de schaduw blijven.

Om 20.00 uur is het nog ruim 29°C. In de verte hoor je de machines om de tarwe van het land te halen.  

![Menhirs du Plessis]({{ site.images }}/dag6a.jpg?raw=true)  

![Les dolmens de Savatole]({{ site.images }}/dag6b.jpg?raw=true)   

![Le dolmen de la Frébouchère]({{ site.images }}/dag6c.jpg?raw=true)   

![Jard-sur-mer]({{ site.images }}/dag6d.jpg?raw=true)