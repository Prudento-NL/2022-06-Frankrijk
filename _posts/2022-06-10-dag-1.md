---
layout: post
title: Dag 1 - Naar de eerste camping
date: 2022-06-10
---
We hebben de kleine tent meegenomen. Het plan is om naar de westkust van [Frankrijk](https://nl.wikipedia.org/wiki/Frankrijk) naar beneden te gaan trekken. De eerste camping wordt iets uit de kust vandaan omdat de temperatuur aan de kust te laag is.
Het plan is om het eerste stuk de snelweg te pakken en voordat het tolweg wordt de weg te verlaten. De eerste stop wordt [Saint Nicolas Les Arras](https://nl.wikipedia.org/wiki/Saint-Nicolas_(Pas-de-Calais)) bij een supermarkt. Dan kunnen we gelijk nog wat boodschappen doen.  

We vertrekken om 06.00 uur. In [Nederland](https://nl.wikipedia.org/wiki/Nederland) rijdt alles lekker door. Om 07.30 rijden we [België](https://nl.wikipedia.org/wiki/Belgi%C3%AB) in. Bij [Antwerpen](https://nl.wikipedia.org/wiki/Antwerpen_(stad)) een paar minuten vertraging. Eerste stop is [Nazareth](https://nl.wikipedia.org/wiki/Nazareth_(Belgi%C3%AB)). Even naar het toilet en weer door.  
Om 09.15 rijden we [Frankrijk](https://nl.wikipedia.org/wiki/Frankrijk) in. Bij [Rijsel/Lille](https://nl.wikipedia.org/wiki/Rijsel) wordt het druk en staan we een paar keer stil. Na het nemen van de verkeerde afslag zijn we van de snelweg afgegaan en binnendoor naar [Saint Nicolas Les Arras](https://nl.wikipedia.org/wiki/Saint-Nicolas_(Pas-de-Calais)) gereden. Bij [E.Leclerc](https://www.e.leclerc/mag/e-leclerc-saint-nicolas) de boodschappen gedaan en gelijk getankt.  

We vervolgen onze tocht richting [Rouen](https://nl.wikipedia.org/wiki/Rouen). We komen langs verschillende [war cemeteries](http://www.warcemeteries.nl/). Bij [Bailleul-Sir-Berthoult](https://nl.wikipedia.org/wiki/Bailleul-Sir-Berthoult) bezoeken we het [Albuera war cemetry](https://nl.wikipedia.org/wiki/Albuera_Cemetery).  De geasfalteerde weg gaat over in een weg van keien. Een bordje wijst een graanveld in. Het laatste stukje te voet afgelegd. Het war cemetry is van de eerste wereldoorlog van gevechten in 1917 en 1918.  

Onderweg kijken we even naar de campings en zien dat er niet veel campings in de buurt van [Rouen](https://nl.wikipedia.org/wiki/Rouen) zijn. We willen niet het risico lopen dat we bij een camping aankomen en dat er geen plaats is. Rond 14.30 bellen we camping [La Chênaie](http://www.campingnaturistelachenaie.fr/) om te vragen of we 3 nachten kunnen blijven. Geen probleem er is plek.  

Verder met de route. Bijna bij de camping komen we bij de [Seine](https://nl.wikipedia.org/wiki/Seine) aan. De camping ligt aan de overkant. Er vaart een pont vanaf [Berville-sur-Seine](https://nl.wikipedia.org/wiki/Berville-sur-Seine) en de rijtijd naar de camping is dan nog maar 8 minuten. Omrijden is 45 minuten. Dus dat wordt de pont. Tot onze verbazing is de pont gratis.

Ongeveer 15.40 uur arriveren we bij de camping [La Chênaie](http://www.campingnaturistelachenaie.fr/) in [Anneville Ambourville](https://nl.wikipedia.org/wiki/Anneville-Ambourville). Totaal hebben we 561km gereden. We bellen aan en worden door 2 dames hartelijk begroet, ingeschreven en begeleid naar plekje F.

![Albuera war cemetry]({{ site.url }}/images/dag1a.jpg)  
![Pont]({{ site.url }}/images/dag1b.jpg)